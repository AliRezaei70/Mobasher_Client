
« بسمه تعالی »
قوانین نرم افزار
تاریخ آخرین بروزرسانی : 12/09/1397
ماده 1 : تعاریف و اصطلاحات
اصطلاحاتی که در این قوانین و مقررات به کار رفته است دارای معانی مشروح زیر است : 
۱-۱- شرکت : شرکت آشنا مشاوران آینده ساز پارسیان به شماره ثبت 15936 که نسبت به ارائه خدمات نرم افزاری ، اپلیکیشن و سایر خدمات مرتبط اقدام می‌کند . ( شرکت صرفا با ارائه خدمات نرم افزاری « که برای اختصار مستشار نامیده می شود » ارتباط فی مابین مشیر و مستشیر را از طریق مجازی تسهیل می کند ) 
۱-۲- مستشار : خدمات نرم‌ افزاری که توسط شرکت به منظور ارائه خدمات نوین مشاوره آنلاین ارائه می‌شود . ( که بنامهای اپلیکیشن مستشار ، سایت اینترنتی مستشار و غیره نامیده می شود ) 
۱-3- مشیر : شخصی حقیقی است که در مستشار مشاوره می دهد و از خدمات آن بهره می برد . 
۱-4- مستشیر : شخص حقیقی یا حقوقی است که در مستشار مشاوره می گیرد یا از خدمات دیگر آن بهره می برد .
۱-5- کاربران : مشیر و مستشیر به همراه هم با نام کاربران استفاده می شوند که از طریق اینترنت یا بدون آن به مستشار متصل و از خدمات نرم افزاری آن بهره مند می شوند .
۱-6- حساب کاربری : حسابی است که اشخاص برای استفاده از خدمات مستشار در آن ایجاد کرده‌اند .
۱-7- اعتبار : مبلغی است که مستشیر در حساب کاربری خود به منظور استفاده از خدمات مستشار واریز می کند . این مبلغ به صورت پرداخت از طریق سامانۀ بانکی و کارت‌های عضو شبکۀ شتاب طبق شرایط و مقررات حاضر منظور و محاسبه خواهد شد .
۱-8- اطلاعات محرمانه : اطلاعاتی که توسط کاربران در اختیار مستشار قرار می گیرد و اطلاعاتی که در طی استفاده ی خودکار و بهره مندی از خدمات مستشار در اختیار شرکت قرار داده می‌شود ، مانند : توضیحات پرونده ، مستندات ارائه شده در پرونده ، نظرات مکتوب مشیر ، مکالمات ضبط شده ، مدت زمان مشاوره مستشیر و غیره .
۱-9- تمام قوانین بالادستی حاکم در جمهوری اسلامی ایران : قوانین و مقررات جمهوری اسلامی ایران ، قانون اساسی ، قوانین عادی ، آئین نامه های اجرایی ، بخشنامه‌ها ، دستورالعمل‌ها و کلیه ضوابط قانونی حاکم بر انجام موضوع قرارداد و غیره . 
ماده ۲ : حساب کاربری
۲-۱- کاربران با ثبت نام در مستشار و همچنین با هر بار استفاده از خدمات آن می‌پذیرند که قوانین و مقررات جاری آن را به صورت کامل مطالعه کرده و با اطلاع کامل از شرایط و معانی آن پذیرفته‌اند . این قوانین و مقررات ممکن است در طول زمان تغییرکند و بنابراین استفادۀ مستمر کاربران از مستشار به معنی پذیرش هرگونه تغییر در قوانین و مقررات آن است . 
۲-۲- برای استفاده از خدمات مستشار توسط مستشیر، ساختن حساب کاربری در آن لازم است، شخص حقیقی بیش از ۱۸ سال سن و اشخاصی که واجد اهلیت قانونی باشند و مستشیر باید نام، نام خانوادگی، آدرس پست الکترونیکی و شماره همراه خود را در آن ثبت کند .
۲-۳- کاربران می‌پذیرند اطلاعات خواسته شده را به صورت صحیح و به‌ روز در مستشار وارد کنند و مسئول عدم صحت اطلاعات اعلام شده شخص کاربران می‌باشند . در صورت اثبات خلاف این موضوع، شرکت مجاز به پیگیری قضایی و قانونی نزد مراجع ذیصلاح می‌باشد . 
۲-۴- کاربران متعهد می‌گردند که صرفا با ایمیل و شماره همراه مورد استفاده و متعلق به خود نسبت به ثبت نام در مستشار اقدام نمایند . در غیر این صورت در برابر شخص ذینفع صاحب ایمیل و تلفن همراه تماماً مسئول بوده و شرکت به محض آگاهی از این موضوع نسبت به لغو عضویت کاربران مذکور اقدام خواهد نمود 
۲-۵- هر شخص با توجه به مدارک هویتی تنها می‌تواند یک حساب کاربری به عنوان مستشیر یا مشیر بنا به مورد در مستشار داشته باشد . در صورتی که شرکت اطلاع یابد که به نام یک شخص اعم از حقیقی و یا حقوقی حساب‌های کاربری متعدد وجود دارد ، شرکت مجاز خواهد بود نسبت به قطع خدمات و غیرفعال نمودن حساب‌های کاربری مذکور اقدام نماید .
۲-۶- مسئولیت همۀ فعالیت‌هایی که از طریق حساب کاربری اشخاص حقیقی و یا حقوقی در مستشار یا سایر خدمات مربوط به آن انجام می‌شود به عهدۀ کاربران ، بنابه مورد ، است . بنابراین مسئولیت اشخاصِ غیر از کاربران نیز ، که با استفاده از حساب کاربری وی از خدمات مستشار استفاده می‌نمایند ، کاملا متوجه خود کاربران می‌باشد .
۲-۷- مسئولیت حفظ امنیت اطلاعات حساب کاربری به عهدۀ کاربران است . در صورت مفقود شدن یا سرقت اطلاعات حساب کاربری به طور مثال سرقت گوشی همراه ، کاربران موظف هستند در اسرع وقت موضوع را به اطلاع شرکت برساند . بدیهی است تا زمانی که اطلاع‌رسانی به شرکت انجام نشده است ، مسئولیت همۀ فعالیت‌هایی که از طریق حساب کاربری مذکور انجام شده و می‌شود به عهدۀ ایشان خواهد بود .
۲-۸- کاربران حق ندارند به اشخاص حقیقی و حقوقی دیگر اجازه استفاده از حساب کاربری خود را بدهند یا حساب خود را به شخص حقیقی یا حقوقی دیگری منتقل کنند . در مورد مستشیر حقوقی نیز ، مسئولیت‌های قانونی بهره برداری از خدمات مستشار متوجه مدیران مجموعه‌های مذکور خواهد بود .
۲-۹- در شرایط خاصی ممکن است از مستشیر برای استفاده از خدمات ، درخواست احراز هویت شود ، در چنین شرایطی اگر مستشیر اطلاعات کافی در اختیار شرکت قرار ندهد ، شرکت می‌تواند حساب کاربری وی را مسدود کرده و از ارائۀ خدمات به مستشیر خودداری کند .
۲-۱۰- ممکن است بنا به مورد و حسب صلاحدید و تشخیص شرکت ، از کاربران درخواست اطلاعات تکمیلی ، ارائه مدارک و یا اصلاح اطلاعات موجود گردد . در این صورت کاربران مورد درخواست ، متعهد به ارائه اطلاعات و یا اصلاح اطلاعات درخواستی در مدت اعلام و درخواست شده از سوی شرکت خواهند بود . در غیر این صورت شرکت می‌تواند حساب کاربری وی را مسدود کرده و از ارائۀ خدمات به کاربران مذکور خودداری کند .
۲-۱1-اطلاعات حساب کاربری کاربران تا زمان انتخاب مشاور توسط کاربران مذکور برای آن ها قابل رؤیت نیست .

ماده ۳ : استفاده از خدمات مستشار
۳-۱- کاربران می‌پذیرند که مستشار خدمات مشاوره ( حضوری و غیر حضوری ) نیست ، بلکه تنها خدمات نرم‌افزاری است که ارتباط بین کاربران را جهت توافق بر انجام یک مشاوره فراهم می‌کند . در خدمات مستشار ، مشیر مختار است یک درخواست مشاوره را بپذیرد یا رد کند ، همچنین مستشیر مختار است پس از ارسال درخواست مشاوره ، مشخص شدن مشیر و قبل از قبول کردن درخواست خود ، مشاوره را انجام دهد یا خیر . لذا هر مشاوره ای که کاربران انجام می‌دهند باید به عنوان یک قرارداد لازم مستقل و رابطۀ قراردادی بین کاربران در نظر گرفته شود . 
۳-۲- برای استفاده از خدمات حضوری ، کاربران می‌پذیرند و موظف می‌باشند که از خدمات برای انجام هیچ فعالیت غیر‌قانونی طبق قوانین جمهوری اسلامی ایران یا خلاف شرع یا مخالف با عرف جامعه استفاده نکنند. کاربران حق ندارند اشیاء غیر مجاز از جمله مشروبات الکلی ، مواد مخدر ، سلاح یا سایر اشیاء یا حیواناتی که طبق قانون جمهوری اسلامی ایران مجاز نیست ، بهمراه داشته باشند .
۳-۳- کاربران متعهد می‌شوند در حین استفاده از خدمات حضوری از استعمال دخانیات امتناع کنند .
۳-۴- کاربران می‌پذیرند که شرکت ممکن است از ارسال پیامک ، ایمیل و یا Push Notification به عنوان راه ارتباطی شرکت با وی استفاده کند . کاربران می‌توانند درخواست کنند که ارسال این پیام‌ها قطع شود ( به طور مثال بلاک کردن ایمیل یا مسدود کردن شماره پیامرسان ) اما می‌پذیرند که با انصراف از دریافت این پیام‌ها ، ممکن است در استفاده از خدمات با مشکل مواجه شوند و یا اطلاعات مقتضی بموقع به ایشان نرسد .  
۳-5- شرکت ممکن است کدهایی به منظور هدیه به مستشیر ارائه کند که با وارد کردن این کدها در نرم‌افزار ، یا امتیاز حساب کاربری وی اضافه می شود یا درصدی از هزینۀ مشاوره کاسته یا درصدی از هزینۀ مشاوره پس از آن به مستشیر برگردانده ‌شود و یا مبلغ مشخصی به حساب مستشیر در حساب کاربری وی اضافه ‌شود . نحوۀ ارائه این خدمات و تعیین مهلت استفاده از آنها ، منوط به تشخیص و صلاحدید شرکت بوده و در صورت عدم تعلق کدهای مذکور ، مستشیر حق طرح هیچگونه ادعا و اعتراضی را در این خصوص نخواهد داشت . 
۳-6- کاربران می‌پذیرند که اجازۀ انتقال یا فروش کدها را به اشخاص دیگر ندارند . همچنین کاربران مجاز نیستند این کدها را به صورت عمومی منتشر کنند ( حتی اگر شرکت در فضاهای عمومی ، به نحوی که در دسترس عموم است ، این کدها را منتشر کرده باشد ) مگر اینکه شرکت رسماً این اجازه را به آنها داده باشد.
۳-7-  مستشیر می‌پذیرد اعتبار یا امتیازی که در حساب کاربری خود دارد مستقل از روش کسب آن ( اگر در نتیجه افزایش اعتبار از طریق درگاه بانک باشد یا در نتیجه وارد کردن کدهای تخفیفی که شرکت در اختیار آنها قرار می‌دهد یا هر روش دیگری ) فقط برای استفاده از خدمات مستشار قابل استفاده است و امکان دریافت این وجه را به صورت نقد ندارد . 
۳-8-  مستشیر می‌پذیرد کدهایی که جهت افزایش اعتبار یا افزایش امتیاز یا کاهش هزینه استفاده از خدمات مستشار به وی داده می‌شود ، ممکن است منقضی شوند . از آنجایی که شرکت برای ارائه این کدها هزینه ای از مستشیر دریافت نمی‌کند ، این حق برای شرکت محفوظ است که مبلغ یا درصد تاثیر این کدها را حتی پس از انتشار آنها تغییر دهد یا در صورت لزوم آنها را باطل کند . همچنین درصورتی که شرکت تشخیص دهد که استفاده از این کد به دلیل خطای فنی یا تخلف صورت گرفته و یا غیر قانونی بوده است می‌تواند این کدها یا اعتبار یا امتیازی که در نتیجۀ استفاده از آنها به حساب مستشیر اضافه شده است را باطل یا حذف کند .
۳-9- مسئولیت تأمین اینترنت و سخت‌افزار لازم و همچنین پرداخت هزینه‌های مربوط به آنها برای استفاده از خدمات مستشار به عهدۀ کاربران است.
۳-۱0- کاربران متعهد می‌شوند پس از اتمام استفاده از خدمات مستشار از هیچ بخش از اطلاعاتی که در نتیجۀ استفاده از آن کسب کرده‌اند ، هیچ‌گونه استفاده‌ای نکنند . طبعاً ذخیره کردن اطلاعات کاربران در دستگاه تلفن همراه یا به هر شیوۀ دیگر نیز مغایر با قوانین شرکت خواهد بود . همچنین کاربران متعهد می‌شوند در طول استفاده از خدمات مستشار ، فقط در شرایط ضروری از اطلاعاتی که از کاربران در خدمات مستشار ارائه شده است استفاده کنند . استفادۀ کاربران از این اطلاعات باید مطابق با عرف جامعه و قوانین جمهوری اسلامی ایران باشد . در هر صورت اطلاعات مذکور به صورت امانت در اختیار کاربران قرار گرفته است و در صورت نقض تعهدات مذکور ، شرکت مجاز به پیگیری حقوقی و کیفری موضوع خواهد بود .
۳-۱1- با استفاده از خدمات مستشار ، کاربران می‌پذیرند که در حین استفاده از خدمات آن ، مستشار را وسیله‌ای برای تبلیغات و بازاریابی کالا و خدمات شخصی خود قرار ندهند و از هرگونه معرفی و عرضۀ محصولات و خدمات شخصی و یا متعلق به دیگران خودداری کنند و کاربران موظف هستند در صورت مشاهده این موضوع مراتب را فوراً به شرکت اطلاع رسانی کنند و در صورت مشاهده این موضوع توسط شرکت حساب کاربری کاربران مورد نظر غیر فعال می شود .
۳-۱2- کاربران متعهد به رعایت همۀ قوانین اسلامی ، شرعی ، اخلاقی و اجتماعی جمهوری اسلامی ایران از جمله رعایت حجاب مناسب در عکس پروفایل خود در هنگام استفاده از مستشار هستند . 
۳-۱3- کاربران می‌پذیرند و اعلام می‌دارند که متن حریم خصوصی مستشار را مطالعه کرده و مورد قبول ایشان است . 
۳-۱4- کاربران متعهد می‌شوند هیچ‌گاه از خدمات به صورتی که به کاربران صدمه‌ای وارد کند استفاده نکنند . در صورتی که کاربران نسبت به سوءاستفاده از امکانات فراهم شده در مستشار در جهت منافع شخصی و یا آسیب اعم از مادی و یا معنوی به منافع شرکت یا غیر اقدام نمایند ، شرکت ضمن داشتن حق قطع خدمات و غیرفعال نمودن حساب کاربری ، مجاز خواهد بود با مراجعه به مراجع قضایی و یا سایر مراجع ذیصلاح قانونی نسبت به مطالبه جبران خسارات وارده اقدام نماید .
۳-۱5- خدمات مستشار ممکن است با مشارکت اشخاص حقیقی و حقوقی دیگری ارائه شود که شرکت کنترلی روی آنها ندارد . در چنین شرایطی کاربران می‌پذیرند که این خدمات ، قوانین استفاده و مقررات مختص خود را دارند و شرکت مسئولیتی در خصوص قوانین و خدمات این شرکت‌ها ندارد .
۳-۱6- از آنجایی که ممکن است از طریق حساب کاربری مستشیر ، اشخاص دیگری به غیر از مستشیر از خدمات مستشار استفاده نمایند ، مسئولیت پرداخت هزینه‌های مترتبه و همچنین هر گونه مسئولیت قانونی ایشان نسبت به مشیر و شرکت متوجه مستشیر می‌باشد و بدین ترتیب مستشیر و اشخاص مربوطه نسبت به شرکت دارای مسئولیت تضامنی می‌باشند .
۳-۱7-  مستشیر متعهد می شود که به هیچ عنوان با حساب کاربری خود برای اشخاص زیر ۱۸ سال بدون حضور خود درخواست مشاوره ارسال ننماید . در غیر اینصورت چنانچه پس از پذیرش درخواست مشاوره و شروع مشاوره ، مشیر مواجه با مورد فوق شود ، مکلف به لغو ( امتناع از انجام ) مشاوره بوده و مسئولیت جبران خسارات وارده و هزینۀ مشاوره برعهدۀ مستشیر است .
۳-18-  مستشیر می پذیرد به منظور ارائه خدمات بهتر به بانوان درخواست مشاوره حضوری ، در صورتی بلامانع است که مستشیر خانم به همراه شخص امین خود به محل مشاوره حضور یابند ، چنانچه پس از پذیرش درخواست مشاوره حضوری ، مشیر آقا متوجه حضور مستشیر خانم به تنهایی شد ، بنابه صلاحدید خود میتواند به لغو ( امتناع از انجام ) مشاوره اقدام نموده و مسئولیت جبران خسارات وارده و هزینۀ مشاوره برعهدۀ  مستشیر خانم است و در صورت بروز هرگونه مشکل در باب این موضوع هیچگونه مسئولیتی متوجه شرکت نخواهد بود .
ماده ۴ : هزینه ها و پرداخت
۴-1-  مستشیر می‌پذیرد هزینۀ مشاوره از طرف مشیر مشخص می‌شود و پس از استفاده از آن اعتراضی نسبت به هزینۀ مشاوره نمی‌تواند داشته باشد . بدیهی است از آنجایی که مستشیر مجاز به عدم پذیرش هزینۀ اعلام شده از سوی مشیر می‌باشد ، در صورت قبول ، متعهد به پرداخت آن می‌باشد و به همین منظور مستشیر با قبول این شرایط و مقررات به شرکت اختیار دریافت و وصول مبالغ مورد مطالبۀ شرکت و مشیر را از محل اعتبار کاربری خود ، اعطا می‌نماید .
۴-2- پرداخت هزینۀ مشاوره فقط از طریق روش‌هایی که توسط مستشار مشخص می‌شود ، می‌تواند صورت گیرد . این روش‌ها عبارتند از : پرداخت از طریق اعتبار موجود در حساب کاربری مستشیر ، پرداخت اینترنتی .
۴-3-  مستشیر می‌پذیرد هزینۀ مشاوره ارائه و اعلام شده از سوی مشیر ، ممکن است بسته به افتخارات و مدرک تحصیلی ، تجربه ، سابقه کاری مشیر متغیر باشد . در هر صورت رقم اعلام شده از سوی مشیر بر اساس استانداردهای موجود و تعرفه های سازمان های ذیربط تعیین گردیده است و در صورت پذیرش از سوی مستشیر ، ایشان حق طرح هیچگونه ادعا و اعتراضی در این خصوص نخواهند داشت . 
۴-4-  مستشیر می‌پذیرد که باید هزینۀ مشاوره را مستقل از هر گونه مشکلی که ممکن است در برنامۀ مستشار جهت پرداخت آنلاین به وجود آید به شرکت پرداخت کند . در صورتی که به دلیل مشکلی در برنامۀ مستشار یا مشکلات ارتباطی از جمله اینترنت و شبکۀ تلفن همراه امکان پرداخت از طریق نرم‌افزار فراهم نشود ، مستشیر همچنان موظف به پرداخت هزینۀ مشاوره خواهد بود . در این شرایط پرداخت هزینه ممکن است با هماهنگی مستشیر با مرکز تماس شرکت با روش‌های دیگر صورت پذیرد . در صورتی که مستشیر به هر دلیلی از جمله مشکلات نرم‌افزار پرداخت را انجام نداده باشد ، شرکت حق دارد مبلغ مشاوره را از اعتبار مستشیر در حساب کاربری کسر کند و در صورت عدم پرداخت حساب کاربری مسدود خواهد شد .
۴-5-  مستشیر می‌پذیرد هیچوقت درخواستی ارسال نکند مگر اینکه قصد استفاده از خدمات مشیر را داشته باشد . مستشیر اگر پس از ارسال درخواست مشاوره و پذیرش درخواست با یک مشیر ، درخواست را لغو کند ، یا در مکان مشخص شده به عنوان مشاوره حضوری در زمان مشخص حضور پیدا نکند ، وی متعهد به پرداخت مبلغ مورد قبول مذکور می‌باشد و یا شرکت مجاز خواهد بود نسبت به کسر و برداشت مبلغ مذکور از محل اعتبار وی اقدام نماید . در صورت تکرار این عمل برای بار دوم حساب کاربری مسدود خواهد شد .
۴-6-  مستشیر می‌پذیرد هر گونه تخریبی که در محل کار مشیر در نتیجۀ استفاده از خدمات با حساب کاربری وی ایجاد شود ، مسئولیت تامین هزینه‌های مربوط به این تخریب به عهدۀ وی خواهد بود . در چنین مواردی شرکت حق دارد این هزینه‌ها را از اعتبار موجود در حساب کاربری مستشیر کسر یا از وی وصول کند . در صورتی که اعتبار موجود نزد شرکت به میزان خسارات وارده و هزینه‌های مترتب بر آن نباشد ، مشیر و یا شرکت مجاز به پیگیری وصول مطالبات مذکور خواهد بود . همچنین چنانچه مستشیر اقدام به فحاشی ، توهین و ضرب و جرح و سایر اقدامات خلاف قانون علیه مشیر نماید حق مراجعه مشیر به مراجع قضایی ذیصلاح محفوظ است . علاوه بر آن شرکت حق مراجعه به مراجع قضایی از جهت لطمه به شهرت و اعتبار تجاری خود را خواهد داشت . 
۴-7- در تماس مشیر با مستشیر جهت مشاوره تلفنی تنها 3بار از طرف مشیر تماس گرفته خواهد شد در صورتی که مستشیر جوابگو نباشد مشاوره لغو و مبلغ پرداخت شده توسط مستشیر برای انجام این مشاوره به اعتبار وی در حساب کاربری اضافه خواهد شد .
ماده ۵ :  مسئولیت شرکت
۵-۱- شرکت با تمام امکانات خود از جمله مرکز تماس ، واحد رسیدگی به شکایات و فرآیند میانجیگری تمامی تلاش خود را جهت رضایت کاربران ، رفع اختلافات ایجاد شده در زمان ارائه و استفاده از خدمات مستشار بین کاربران ، و ایجاد صلح و سازش فی مابین آنها می‌کند .
۵-۲- شرکت با استفاده از نظارت‌های خود و انجام نظرسنجی از مستشیر در انتهای مشاوره تلاش می‌کند خدمات با کیفیت مطلوب به کاربران ارائه دهد .
۵-۳- شرکت تلاش خود را جهت فراهم نمودن امکان استفاده از خدمات نرم‌افزاری خود توسط دستگاه‌های کاربران محترم می‌کند اما تضمینی نسبت به اجرا شدن آن روی همۀ دستگاه‌ها یا همۀ شبکه‌های ارتباطی (اینترنت، شبکۀ تلفن‌ همراه و …) نخواهد داد ، کاربران در صورت بروز مشکل پشتیبانی را مطلع کنند .
۵-۴- تمامی اطلاعات کاربران به عنوان اطلاعات محرمانه نزد شرکت محافظت شده و دسترسی به آن توسط اشخاص ثالث ممنوع بوده مگر برابر تصمیم مقام ذیصلاح قضایی. بنابراین در صورت درخواست و صدور دستور مقتضی از سوی مراجع قضایی ، شرکت مکلف به ارائۀ اطلاعات کاربران به مراجع مذکور می‌باشد .
۵-۵- چنانچه هر یک از کاربران در زمان استفاده از خدمات آن با مشکلی مواجه شوند برابر شرایط فوق می‌توانند شکایت خود را از طریق مرکز تماس و واحد رسیدگی به شکایات کاربران مطرح و شرکت پیگیری لازم و تلاش خود را جهت حل و فصل اختلافات بعمل خواهد آورد .
۵-۶- جهت اطلاع بیشتر کاربران با نحوه و شرایط ارائۀ خدمات مستشار و استفاده از نرم‌افزار‌های کاربران ، همۀ اطلاعات مورد نیاز توسط شرکت در نرم‌افزار مستشار قرار داده شده است و اشخاص می‌توانند با مراجعه به قسمت مذکور و مطالعۀ آنها کاملا با شرایط ذکر شده و خدمات آن آشنا شوند . همچنین همکاران ما در مرکز تماس پاسخگوی هر گونه ابهام و سوال کاربران هستند. لازم به توضیح است که ارائه اطلاعات کاربری صرفا از طریق مستشار امکان پذیر است و به منظور حفظ امنیت اطلاعات کاربران و اصل محرمانگی ارائه اطلاعات کاربری به خود کاربران و اشخاص ثالث به صورت تلفنی و حضوری مقدور نیست . 
۵-۷- مسئولیت شرکت فقط در فرضی است که مستشیر از طریق مستشار درخواست مشاوره ارسال کرده است و مشیر نیز این درخواست را پذیرفته است . لذا اگر مشیر و مستشیر که در مستشار ثبت نام کرده‌اند خارج از آن با یکدیگر بر انجام مشاوره توافق نمایند هیچ گونه مسئولیتی متوجه شرکت نخواهد بود.
ماده ۶ : مسئولیت کاربران
۶-۱- مسئولیت همۀ اقدامات و افعال کاربران که ناشی از عدم رعایت قوانین موضوعه جمهوری اسلامی ایران از جمله قانون مجازات اسلامی ( ارتکاب جرم در هنگام مشاوره ) و قوانین مدنی ( ورود خسارت به اموال کاربران ) باشد ، برعهدۀ شخص متخلف بوده و شرکت هیچ گونه مسئولیتی در قبال اعمال و افعال فوق نداشته و نخواهد داشت و شرکت می‌تواند ضمن غیر فعال کردن حساب کاربری متخلف ، از طریق مراجع ذیصلاح ، اقدامات قانونی را علیه نامبرده نسبت به احقاق حقوق قانونی شرکت به عمل آورد .
۶-۲- هر گونه اقدامی از سوی مشیر که منجر به ورود خسارت به شهرت ، اعتبار و دارایی‌های شرکت شود تخلف از شرایط قراردادی و قانونی تلقی خواهد شد . شرکت این حق را برای خود محفوظ می‌داند که حساب کاربری وی را مسدود کند و در صورت نیاز ، علیه شخص اقدام قانونی انجام دهد و خسارت و حقوق قانونی خود را مطالبه کند .
۶-۳-  مشیر متعهد می‌شود تنها از علایم و اقلام سازمانی که توسط مستشار تهیه و در اختیار او گذاشته شده است استفاده کند و مسئولیت استفاده از اقلام و علایمی که سبب ایجاد مشابهت و یا ایجاد اشتباه برای مستشیر و یا سایر اشخاص اعم از حقیقی و یا حقوقی کند بر عهدۀ مشیر بوده و در صورت لزوم شرکت به قطع خدمات با نامبرده و پیگیری قانونی اقدام خواهد نمود و شخص متخلف مکلف به جبران خسارات وارده به شرکت خواهد بود . 
۶-۴- مسئولیت رعایت همۀ قوانین و مقررات جمهوری اسلامی ایران و قوانین بالادستی و حفظ سلامت مستشیر توسط مشاورانی که در مستشار فعالیت می‌کنند برعهدۀ مشیر است .
۶-۵-  مشیر متعهد به بیمه نمودن خود و محل خود تا سقف تعهدات قانونی خود می‌باشد تا در صورت بروز خسارات به اشخاص ثالث و یا مستشیر امکان جبران خسارات از طریق شرکت بیمه گر میسر باشد .
۶-۶- در صورتی که در حین مشاوره مشیر نسبت به نقض تعهدات قانونی از سوی مستشیر اطلاع پیدا کند ، مشیر متعهد به اعلام گزارش به مرکز تماس شرکت و مراجع انتظامی خواهد بود .
ماده ۷ : شرایط کاربران و پرونده آن ها 
۷-۱- وسایلی که مستشیر هنگام استفاده از خدمات حضوری مشیر نباید به همراه داشته باشد عبارت است از مواد منفجره ، محترقه ، مواد سمی ، اسیدی ، بیماری زا و بد بو ، مایعات و جامدات اتش زا و سوختی و مواد و وسایل رادیواکتیو .
۷-۲- وسایل همراه مستشیر باید متناسب با فضای داخل اتاق بوده به نحوی که متعارف محسوب شود .
۷-3- در صورتی که در ابتدای مشاوره ، مشیر از محتویات و اطلاعات و اسناد دروغ و اشتباه پرونده مستشیر که باعث انحراف مشیر بشود اطلاع نداشته باشد و در حین مشاوره نسبت به این محتویات و اطلاعات دروغ پرونده مستشیر اطلاع پیدا کند ، در حین مشاوره مجاز به قطع و لغو مشاوره می‌باشد . در این صورت مشیر مکلف به اعلام گزارش فوری موضوع به شرکت و مراجع انتظامی می‌باشد . 
۷-4- چنانجه کالایی متعلق به مستشیر در حین استفاده از خدمات مشیر باقی بماند ، مشیر مکلف است پس از آگاهی از این مسئله در اسرع وقت به شرکت اطلاع رسانی نماید و کالا به صورت امانت به مدت یک هفته نزد مشیر باقی می‌ماند و در محل مورد توافق مشیر و مستشیر و تحت نظارت و پیگیری شرکت ، کالا به مستشیر تحویل می‌گردد . چنانچه مشیر و مستشیر بر سر قیمت تحویل کالا توافق ننمایند بایستی از شرکت درخواست کنند که هزینۀ آن را محاسبه و اطلاع رسانی نماید و شرکت وظیفه‌ای در تحویل گرفتن و تحویل دادن کالای مذکور در ظرف یک هفته ندارد و در صورتی که بعد از یک هفته مستشیر جهت دریافت کالای مذکور اقدام ننماید مشیر آن را به شرکت تحویل خواهد داد و هیچ گونه ادعایی از جانب مستشیر مبنی بر سرقت یا نقص یا عیب کالا علیه شرکت مسموع نخواهد بود .
۷-5-انتقال پرونده بدون اطلاع کامل مستشیر ( مالک پرونده ) توسط مشیر به دادگاه یا هر مقام قضایی ذیربط ممنوع است . در صورت عدم رعایت ، همۀ مسئولیت‌های ناشی از این تخلف برعهدۀ اقدام کنندگان آن است و شرکت حق دارد نسبت به قطع دسترسی اقدام و مبادرت به پیگیری قانونی از جمله مطالبۀ خسارت از شخص متخلف کند .
۷-6- مشیر به هیچ وجه حق افشای اطلاعات مستشیر را ندارند و موظف هستند که تمامی شرایط محرمانگی اطلاعات را رعایت کنند ، در صورت تخلف شرکت می‌تواند ضمن غیر فعال کردن حساب کاربری متخلف ، از طریق مراجع ذیصلاح ، اقدامات قانونی را علیه نامبرده نسبت به احقاق حقوق قانونی شرکت به عمل آورد .
۷-7-مدت زمانی که مشیر برای انجام مراحل کاری پرونده مستشیر ( مالک پرونده ) متعهد می شود باید به آن پایبند باشد و اگر مشیر در این مدت زمان نتوانست مراحل کاری پرونده را به اتمام برساند ، مستشیر می پذیرد یا به ایشان مهلت دهد یا هزینه های جاری مراحل انجام پرونده را پرداخت و انجام مراحل کاری پرونده را لغو کند و پرونده را به مشیر دیگری بسپارد و شرکت حق دارد نسبت به قطع دسترسی مشیر پیشین اقدام و مبادرت به پیگیری قانونی از جمله مطالبۀ خسارت از شخص متخلف کند .
۷-8-در صورت هرگونه ایراد و تخلفی از سمت مشیر خارج از خدمات مستشار (به طور مثال رشوه گرفتن بر ضد موکل خود و غیره) هیچگونه مسئولیتی متوجه شرکت نخواهد بود و مستشیر می تواند از مراجع ذیصلاح حق خود را پیگیری کند و احقاق حق نماید . 
ماده ۸ : موارد فنی
۸-۱- کاربران حق ندارند هیچگونه تلاشی در جهت استخراج سورس کد (Source Code) نرم‌افزارهای مستشار شامل دیکامپایل(Decompile) ، مهندسی معکوس(Reverse Engineering) یا فعالیت‌های مشابه انجام دهد ، مگر اینکه اجازۀ چنین کاری به صورت قانونی صادر شده باشد .
۸-۲- کاربران مجاز نیستند با استفاده از روش‌های Framing یا Mirroring یا روش‌های دیگر نسخۀ دیگری از خدمات مستشار را روی سرور های دیگر ارائه کنند . همچنین کاربران مجاز نیست در نرم‌افزار مستشار یا در روش ارائۀ خدمات تغییر یا اخلالی ایجاد کند .
۸-۳- کاربران حق ندارند نرم‌افزار یا اسکریپتی با هدف ایندکس گذاری (Indexing)، مطالعه یا هر گونه فعالیت داده‌کاوی روی خدمات مستشار اجرا کنند .
۸-۴- کاربران حق ندارند هیچ فعالیتی در راستای حصول دسترسی غیرقانونی و غیر متداول به هیچ بخش از سامانۀ مستشار یا سامانه‌های مرتبط با شرکت انجام دهند .
ماده ۹ : محتوای تولید شده توسط کاربران
شرکت ممکن است در شرایطی به کاربران اجازه دهد که در وب سایت ، نرم‌افزار موبایل و یا سایر بخش‌های این سامانه ، عکس ، متن ، فایل صوتی ، فایل تصویری یا فایل‌های مشابه به صورت پرونده یا غیر آن منتشر کنند. مالکیت هر مطلب ( شامل متن ، عکس ، فایل صوتی ، فایل تصویری و … ) که به این شکل در خدمات ثبت شود همچنان متعلق به خود کاربران خواهد بود . اما با ثبت آنها در خدمات‌ مرتبط به مستشار کاربران این حق را به شرکت می‌دهند که نه خود آنها را بلکه تحلیل آن ها را در هر مکان و هر زمانی به صورت دیجیتال یا چاپی برای هر نوع کاربردی منتشر کند . همچنین شرکت مجاز است تحلیل این مطالب را به اشخاص حقیقی یا حقوقی دیگر و در صورت تقاضای مراجع ذیصلاح برای رسیدگی به شکایات منتقل کند . 


ماده ۱۰ : قطع خدمات
شرکت در شرایطی که به هر دلیل به این نتیجه برسد حضور کاربران ( مشیر یا مستشیر ) می‌تواند برای شرکت یا سایر کاربران خطرناک باشد یا مطلوب نباشد ، طبق صلاحدید و تشخیص خود حق حذف دسترسی کاربران مذکور به خدمات مستشار را دارد . در این صورت ، کاربران حق طرح هیچگونه ادعا و یا اعتراضی را نخواهد داشت .
ماده 11 : خاتمه دادن و تعلیق
11-1-این قوانین از زمانی که کاربران از خدمات مستشار استفاده می کنند لازم الاجرا است . درصورتی که کاربران قوانین شرکت و نرم افزار آنرا رعایت نکنند ، ممکن است بدون اخطار حساب کاربری آن ها مسدود شود . 
11-2- مشیر توجه دارند و می پذیرند که اگر پرونده ای را که قبول کرده اند بدون دلیل موجه رد کنند ، یا درصورتی وارد اختلاف شوند که حق کاملا با مستشیر باشد و مستشیر از عملکرد مشیر شکایت کند ، باید هزینه خدمات مستشیر را برای بار اول به صورت کامل به عنوان جریمه پرداخت کنند و درصورت تکرار ، حساب کاربری آن ها مسدود خواهد شد .
11-3-زمانی که حساب کاربریِ کاربران مسدود شود ، دیگر قادر به ورود به مستشار نخواهد بود ، و دیگر دسترسی به پیام ها ، فایل ها و اطلاعات دیگری که در حساب خود دارد را نخواهد داشت .
11-4-وقتی حساب کاربریِ کاربران مسدود می شود ، مجاز به ساختن حساب کاربری دیگر برای استفاده از خدمات مستشار را ندارد .
ماده ۱2 : توافق از راه دور
۱2-۱- کاربران توافق می‌کنند جهت مبادلۀ آسان اطلاعات ، همۀ تغییرات و الحاقیه‌های قوانین و مقررات حاضر اعم از تغییر و اضافه کردن شروط آن ، ارسال اخطاریه و ابلاغیه‌های مربوط به شرکت ، از طریق مستشار بعمل آید و کاربران ضمن پذیرش اطلاع از شرط و روند اجرایی آن موافقت خود را نسبت به اعمال شرط مذکور اعلام می‌کنند .
۱2-۲- مسئولیت حفظ و حراست از حساب کاربری برعهدۀ کاربران بوده و ایشان ضمن پذیرش این مسئولیت ، همۀ داده پیام‌های صادره از طریق حساب کاربری مذکور را منتسب به خود دانسته و هرگونه ادعایی نسبت به انکار ، تردید و جعل داده پیام‌های ارسال شده از ناحیۀ نامبرده غیر قابل استماع و مردود است . 
۱2-۳- کاربران می‌پذیرند هر گونه رویه ، اشکال ، عبارات مبین تائید و اعلام قبولی و تصدیق داده پیام‌های صادره از طرف شرکت به منزله امضا الکترونیکی و قبولی محسوب می‌شود و هر گونه ادعائی نسبت به امضا و قبولی مذکور غیر قابل استماع و مردود است .
۱2-۴- کاربران با عضویت در مستشار قصد و اراده خود را نسبت به پذیرش انعقاد هرگونه اقدام و عمل حقوقی از جمله عقود و معاملات از راه دور و از طریق سامانۀ رایانه‌ای و الکترونیکی اعلام می‌کنند .
ماده ۱۳ : تصدیقات قراردادی
مشیر در کمال صحت عقل و اراده اقرار می‌نماید واجد تمامی شرایط قانونی و قراردادی نسبت به استفاده از خدمات شرکت به منظور انجام موضوع قرارداد از جمله عدم سوء پیشینه ، عدم اعتیاد به مواد مخدر و مشروبات الکلی و همچنین عدم استعمال و مصرف آنها بوده و همچنین کاربران اقرار می‌نمایند کلیه اظهارات ، اعلامات ، تائیدیه‌ها و محتویات و مندرجات اسناد و مدارک ارائه شده و اطلاعات اعلامی به شرکت و هر آنچه که در آینده اعلام و ارائه می‌گردد منطبق با واقع و حقیقت می‌باشد . در صورتیکه به هر دلیل اعم از اعلام مراجع و اشخاص خلاف اظهارات کاربران اعلام یا احراز گردد ، شرکت محق می‌باشد ضمن غیر فعال نمودن دائمی کاربر خاطی و به جهت تخلف نامبرده از موارد فوق نسبت به مطالبۀ مبلغ 10۰.۰۰۰.۰۰۰ ریال بعنوان خسارت و وجه التزام این شرایط و مقررات اقدام نماید . وصول تمام یا قسمتی از خسارت و وجه التزام فوق از اعتبار ریالی کاربر نزد شرکت بلامانع می‌باشد  .
